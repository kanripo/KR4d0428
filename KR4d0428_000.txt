# -*- mode: mandoku-view; -*-
#+TITLE: 桐江續集
#+DATE: 2015-08-25 00:08:46.537135
#+PROPERTY: ID KR4d0428
#+PROPERTY: BASEEDITION WYG    
#+PROPERTY: JUAN 提要
<pb:KR4d0428_WYG_000-1a>¶
欽定四庫全書　　　　　集部五¶
　桐江續集　　　　　　　别集類四(元/)¶
　　提要¶
　　　　(臣/)等謹案桐江續集三十六卷元方囘撰回¶
　　　　字萬里號虛谷歙縣人宋景定壬戌别省登¶
　　　　第提領池陽茶鹽累遷知嚴州宋亡降元即¶
　　　　以為建徳路總管尋亦廢棄回所撰有虚谷¶
　　　　集今未見此桐江續集皆其元時罷官後作¶
<pb:KR4d0428_WYG_000-1b>¶
　　　　集中有自序稱二十巻而千頃堂書目作五¶
　　　　十巻今觀集中四巻末題從事郎寧國路儒¶
　　　　學教授同舍生曹祐編次五卷末題云方存¶
　　　　心正心刋行六巻末題勅授徽州路儒學教¶
　　　　授馮夢龜林一桂等刋九卷末題表姪劉秉¶
　　　　懿謹編刋行十巻末題甥姪汪庭芝謹編二¶
　　　　十五巻末題古杭徐芝石宅滄浪山房刋行¶
　　　　二十七巻末題學生徐編次而佚其名則後¶
<pb:KR4d0428_WYG_000-2a>¶
　　　　人所増益非其舊也此本猶元時舊刻有玉¶
　　　　蘭堂印又有季滄葦藏書印盖文徵明所藏¶
　　　　復歸㤗興季振宜者詩集闕一巻二巻三巻¶
　　　　二十一巻二十三巻二十四巻二十六巻三¶
　　　　十二巻三十四巻三十六巻三十九巻四十¶
　　　　巻四十一巻僅存二十九巻文集惟第一巻¶
　　　　目次可辨餘皆初刋稿本巻字但有墨臺不¶
　　　　知首尾以數計之尚存八巻盖佚其十三巻¶
<pb:KR4d0428_WYG_000-2b>¶
　　　　矣中間尚頗有缺頁無别本可校今亦仍之¶
　　　　觀吳之振重刻瀛奎律髓疑書首一序非回¶
　　　　所作今集中載此文在送王俊甫序後知其¶
　　　　未見此集則亦希覯之本不以殘缺廢矣回¶
　　　　人品卑汚見于周宻癸辛雜識者殆無人理¶
　　　　其初以梅花百詠媚賈似道後似道勢敗即¶
　　　　迎合時局上似道十可斬之疏得知嚴州元¶
　　　　兵將至倡為死封疆之說甚壯既而不知所¶
<pb:KR4d0428_WYG_000-3a>¶
　　　　在則巳迎降于三十里外矣其居心尤巧詐¶
　　　　可鄙(按明都穆南濠詩話嘗為回辨白然穆/别無所據但云夢中見回自辨然則欲)¶
　　　　(顛倒前史是非者皆可託之于夢/矣故今不用其說謹附識于此)然觀其集¶
　　　　中諸文學問議論一尊朱子崇正闢邪不遺¶
　　　　餘力置其行而論其言則可采者多未可竟¶
　　　　以人廢其詩耑主江西平生宗㫖悉見所編¶
　　　　瀛奎律髓中雖不免以粗率生硬為老境而¶
　　　　當其合作實出宋末諸人上就文論文亦編¶
<pb:KR4d0428_WYG_000-3b>¶
　　　　唐人集者不廢沈宋之意也乾隆四十四年¶
　　　　二月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
